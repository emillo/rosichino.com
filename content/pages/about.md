Title: Chi Siamo
Slug: about
Date: 2024-11-29
Category: Pagina

La Grande Orchestra Rosichino nasce a Bologna, intrecciando samba brasiliano e melodia italiana. Portiamo in scena energia, storie e musica che fanno ballare e pensare. Siamo un gruppo che guarda alle radici per inventare il futuro.
Il progetto musicale nasce nel 2010 a Bologna, per iniziativa di Davide Erdas anche noto come Rosichino, Emiliano Grilli e Free Ekanayaka.
Il gruppo ancora non esisteva e la produzione fu principalmente elettronica, ma presto gli amici cominciarono a chiedere delle performance dal vivo e così nacque l’orchestra.

### I Membri della Band
Siamo artisti e narratori, ognuno con un ruolo chiaro ma complementare. Facciamo musica per chi vuole ascoltare.

#### Davide "Rosichino" Erdas

Autore dei brani, Davide scrive e canta storie che intrecciano l'epica
western coi ritmi tropicali del samba e della cumbia. Oltre a cantare,
suona il cavaquinho, uno strumento brasiliano particolarmente ritmico.

---


#### Daniele Gozzi
Se è vero che la batteria tiene il ritmo, è il basso che fa ballare, e
Daniele fa ballare molto bene. Tecnico preciso e musicista versatile,
è anche il guardiano del suono, capace di regolare il volume e
l'intensità scoppiettante dell'Orchestra.

---

#### Emiliano Grilli

Artista poliedrico, ex batterista del gruppo "Gli Sciacalli", band
attiva nel panorama rock italiano negli anni 90. Chitarrista e seconda
voce dell'Orchestra, con la sua "chitarra della rivoluzione" è il più
importante arrangiatore delle idee magari geniali ma spesso strambe di
Davide Rosichino.

---

#### Giuseppe Lastella

Trombone deciso e dinamico.  Attivo anche nel jazz, ha collaborato con
varie big band e artisti come i Bantu Beat e i Venus Ship 2.0. La sua
maestria musicale porta il nostro *spaghetti samba* a un livello
superiore, regalando ad ogni brano una potenza indimenticabile.

---

#### Marco Pellegrino
La fisarmonica che lega mondi. Dall’Italia all'America Latina, Marco
ama tutte le possibilità espressive del suo strumento, e così spazia
dal forrò alla cumbia, fino al liscio ed alla musica d'autore,
accompagnando anche il cantautore italomessicano Luca Ferraris nei
suoi tour, sia in Messico che in Italia.


---


#### Saverio "Batterio" Quadrio

La pulsazione dello spaghetti samba. Saverio è membro fondatore della
Grande Orchestra Rosichino, dove il suo apporto ritmico è fondamentale
per il caratteristico "spaghetti samba" del gruppo. Ha collaborato con
vari artisti e band, tra cui i Bantubeat insieme a Vincenzo e
Giuseppe, contribuendo con batteria e percussioni.


---

#### Vincenzo Durante
Vincenzo Durante è un Musicista, Psichiatrologo e Cantastorie del
popolo, suona la tromba di mattina nei parchi di periferia, di sera
con l’Orchestra Rosichino e i Bantubeat, agli orari più impensabili
con la Bandaroncati e di notte in riva al mare nelle spiagge deserte.

Usa le arti come cura dell’anima e come Azione critica e pacifista.
