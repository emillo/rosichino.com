Title: La storia di Jijonao
slug: la-storia-di-jijonao
date: 2012-11-24


![](/images/fetched_images/socrates.jpeg "Socrates e Jijonao erano amici per la pelle ma non per la razza")


**Jijonao Brasileiro Sampaio de Souza
Vieira de Caracas.**

Un uomo sconosciuto ai tifosi italiani che lo
videro entrare al posto del centrocampista titolare. Quest'uomo prese
la sua prima palla, la passò, la condivise con i suoi compagni.
Quando gli fu restituita non la diede più, preferì dribblare tutti
gli avversari e segnare un gol di cui ancora si parla da anni. E se
ne parlerà tra secoli, forse per sempre.

Perché la storia di
Jijonao è una storia di riscatto.
Ancora non si sa bene come sia iniziata
l'epopea di Jijonao. La sua origine è simile a quella di tanti
uomini nati là dove con difficoltà arriva l'anagrafe del comune.
Sappiamo solo che è cresciuto in una scuola di campagna nella
periferia di una delle città più popolate del Brasile. Ancora
bimbo, la sua famiglia fu allontanata per costruire un centro
commerciale. L'immagine di suo padre che appende la zappa al chiodo
cambierà la sua visione del mondo. Era il periodo in cui si iniziava
a parlare di Johnny Banana e delle sue avventure per il ritorno alla
democrazia, era il periodo in cui nacque il sogno che un operaio
metalmeccanico potesse diventare presidente della repubblica.
Allontanato dalla propria terra, Jijonao riesce a coltivare il suo
talento. Fino all'arrivo in Europa. Siamo riusciti a rinvenire la
telecronaca del suo primo gol e della successiva doppietta.
L'orchestra rosichino ne ha fatto una canzone che porta il suo nome e
che forse già conoscete. Buon ascolto\!

<iframe frameborder="no" height="166" scrolling="no" src="https://w.soundcloud.com/player/?url=http%3A%2F%2Fapi.soundcloud.com%2Ftracks%2F16948356?" width="100%"></iframe>

P.s. Ringraziamo il Fabio Capello di Gioele Dix senza il quale non ci sarebbe nessun gigionao.
