Title: Scoperta l'origine di Johnny Banana
Slug: scoperta-l-origine-di-Johnny-Banana
Date: 2012-10-28

Dunque... mi trovavo in una selva oscura di una manifestazione contro
Bush, a Roma, sarà stato il 2003 o il 2004. Tra la folla avevo perso
la compagnia della mia amica virgilia che sempre mi accompagnava in
queste occasioni, si respirava un'aria tesa, con vari ragazzini
vestiti di nero che aspettavano l'opportunità di sfogare la loro
rabbia.

Quando, ad un tratto, fui meravigliosamente travolto dal pink\-group,
il "gruppo rosa" che manifestava ballando e con la musica a tutto
volume. Anche la musica era diversa, non era quella \- pur sempre
bella \- tipica dei centri sociali in stile 99 Posse, era una musica
latina, una musica morbida e coinvolgente.

"Baila conmigo, yo quiero bailar contigo..."

Questo ritornello mi colpì così tanto che, dopo vari anni, ci feci
sopra Johnny Banana. Johnny Banana trova un'opportunità rivoluzionaria
di uscire dal mercato, non si capisce se con la violenza o con la
musica, di sicuro ci riesce in modo gioioso e con un ritmo da rock
latino:

<iframe frameborder="no" height="166" scrolling="no" src="http://w.soundcloud.com/player/?url=http%3A%2F%2Fapi.soundcloud.com%2Ftracks%2F22146620&amp;show_artwork=true" width="100%"></iframe>


 Dopo anni e anni, finalmente, Emilie e Dj Farrapo mi hanno permesso di risalire alla fonte, si trattava della straordinaria "No limites" degli Alliance Ethnik, gruppo francese che divenne famoso negli anni novanta con un'onda puramente funky.

<div class="container-fluid iframe-container">
<iframe frameborder="0" height="360" src="http://www.dailymotion.com/embed/video/x6y6g7" width="480"></iframe>
</div>
La cosa impressionante è che la canzone si adatta alla perfezione alla
storia di Johnny Banana, l'uomo che riesce ad unire giovani
intellettuali frizzanti, donne con le gonne a fiori e preti
rivoluzionari che non parlano di sesso, ma sanno cosa vuol dire fare
l'amore.


Un saluto rosichino,

davide
