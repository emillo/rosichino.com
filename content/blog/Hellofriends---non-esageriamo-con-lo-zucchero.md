Title: Hellofriends - non esageriamo con lo zucchero
slug: hellofriends-non-esageriamo-con-lo-zucchero
date: 2012-11-17
category: blog


Questa nuova canzone nasce da un sogno. Era un sabato mattina, e
mentre schiacciavo gli ultimi minuti di pisolino mi apparve in sogno
Zucchero Fornaciari. Ecco, ho l'immagine qui sotto di quello che
sognai:


![](/images/fetched_images/rosichino.jpg){: .img-fluid .w-100}

C'era Zucchero, con la sua vocina roca, che cantava fuori dalla finestra con alle sue spalle il cielo stellato, come un Peter Pan. E cantava:

Oh hello friends,

sugar on the sugar,

don't you know that while you have a fun

there are people working for you?

Siccome in quel periodo facevo il cameriere e il precario nel call center della Vodafone, l'idea che Zucchero si facesse promotore del rispetto del lavoratore sfruttato mi piaceva molto:

Oh, ciao, amici,

\(in questo mare di\) zucchero su zucchero,

non lo sapete che mentre voi vi divertite o vi riposate

qualcuno sta lavorando per voi?

Certo, qui il caro Zucchero era un po' bacchettone, ma era stato geniale, perché aveva mischiato insieme due canzoni: Sugar, Honey Honey degli Archies, mitica canzone degli anni sessanta, credo, ed "Hello Spank", la sigla sonora dell'omonimo cartone animato.


<iframe frameborder="no" height="166" scrolling="no" src="http://w.soundcloud.com/player/?url=http%3A%2F%2Fapi.soundcloud.com%2Ftracks%2F67788378&amp;show_artwork=true" width="100%"></iframe>

Insomma, mentre avevo sognato, la mia mente, travestita da uno Zucchero Fornaciari dotato di quei terribili occhialini tondi e cappello alla Jamiroquai, aveva mixato due canzoni e regalato una canzone nuova.

è possibile che la notte prima avessi visto questa puntata dei Simpson:

<div class="container-fluid iframe-container">
<iframe allowfullscreen="allowfullscreen" frameborder="0" height="266" mozallowfullscreen="mozallowfullscreen" src="https://www.youtube.com/embed/ghN6qZkeci4?feature=player_embedded" webkitallowfullscreen="webkitallowfullscreen" width="320"></iframe>
</div>

Ma il vero mistero è l'intromissione del cagnolino Spank nel sogno:

<div class="container-fluid iframe-container">
<iframe allowfullscreen="allowfullscreen" frameborder="0" height="266" mozallowfullscreen="mozallowfullscreen" src="https://www.youtube.com/embed/SpBD-L8O5x0?feature=player_embedded" webkitallowfullscreen="webkitallowfullscreen" width="320"></iframe>
</div>

Questo non me lo spiego. Il risultato è, al momento, una canzone potentissima, ancora difficile da controllare, con un assolo di Fender Rhodes di Free e un'epica melodia di Luca Nutricati alla tromba e, udite udite, Emiliano Grilli al trombone. La suoneremo la prima volta al [bar Maurizio](http://www.facebook.com/events/368989929849855/)?
