title: Mark Orton - "New West"
slug: mark-orton-new-west
date: 2015-02-15

<div class="container-fluid iframe-container">
<iframe allowfullscreen="" frameborder="0" height="344" src="https://www.youtube.com/embed/QS9zCAKGxRU" width="459"></iframe>
</div>

La pellicola Nebraska ci ha permesso di conoscere questo pezzo di Mark Orton geniale per la sua semplicità e per i suoi richiami evidenti al vecchio stile spaghetti western morriconiano. Una tromba \(flicorno?\) particolarmente messicana fissa una melodia epica come piace anche ai Rosichini, cui seguono poi vari gorgheggi sostenuti da un'armonia molto semplice ma accattivante della chitarra acustica. La colonna sonora dipinge i cieli e gli spazi aperti di questa pellicola che ha scelto il bianco e nero per ritrarre la vita dell'odierno far west \- che tutto è meno che epico. Disoccupati, nuovi poveri e meschini di vario tipo che cercheranno, senza riuscirci, di rovinare il viaggio di un padre ormai demente con il proprio figlio. Per la nostra orchestra una melodia di grande ispirazione.
