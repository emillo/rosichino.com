title: Riparte la primavera della Grande Orchestra Rosichino
slug: riparte-la-primavera-della-grande-orchestra-rosichino
date:2016-03-30


* 8 aprile Dynamo la Velostazione Bologna
* 25 aprile Pratello R'esiste Bologna
* 21 maggio Sposta Menti Pianoro

<div class="container-fluid iframe-container">
<iframe width="320" height="266" class="YOUTUBE-iframe-video" data-thumbnail-src="https://i.ytimg.com/vi/TpwepeXCgNc/0.jpg" src="https://www.youtube.com/embed/TpwepeXCgNc?feature=player_embedded" frameborder="0" allowfullscreen=""></iframe>

</div>


Scherzando e ridendo la Grande Orchestra Rosichino si appresta a compiere la sua sesta primavera. Era aprile del 2010 quando Ale Mezzogori della Babboo band convinse Saverio Batterio a suonare con un paio di analfabeti musicali \(rimango tuttora io Rosichino molto fieramente analfabeta\). Ritmo ficcante che chiedeva a gran voce la presenza del trio western dei fiati, arrivato solo dopo un paio di anni, ora composto dal sax di Paola Sposato, la tromba di Vincenzo "Musciarieddu" Durante e il trombone di Vincenzo Vitullo. Un congiunto enorme e un po' carrozzone che fatica ad entrare negli angusti spazi musicali bolognesi. Meno male che questo paese premia i vecchi, e noi che non siamo più tanto giovani avremo il piacere di suonare venerdì 8 aprile al Dynamo, la velostazione vicino all'autostazione che tanto piace e meraviglia. 25 aprile nuovamente onorati di suonare al Pratello per la festa della Liberazione. Il 21 maggio siamo ospiti a Pianoro per la manifestazione Sposta Menti. Per cercare di non annoiare stiamo provando, molto lentamente, a fare nuovi pezzi. Dall'ultima pubblicazione di Erba Spontanea, sono circa 6 i nuovi pezzi inediti che potete ascoltare solo dal vivo. I motivi della lentezza sono mio figlio Diego, la spietata eliminazione di quei pezzi che mi sembrano tanto belli ma a volte fanno schifo e il congedo parentale di Emiliano "Millo" Grilli, il vecchio chitarrista venuto dall'epoca in cui si parlava ancora di rivoluzioni...
Video: No More Rain
![](/images/fetched_images/20150811_000215.jpg){: .img-fluid .w-100}
