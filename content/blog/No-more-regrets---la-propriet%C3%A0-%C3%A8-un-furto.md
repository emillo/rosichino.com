title: No more regrets - la proprietà è un furto
slug: no-more-regrets-la-proprieta-e-un-furto
date: 2013-07-31


![](/images/fetched_images/bananarosichina.jpg.png){: .img-fluid .w-100}

Anche se è mezzanottte e tra pochi minuti devo lavorare per il mio
padrone, la nuova canzone rosichina si è fatta spazio a gomitate ed è
arrivata sino a qui, sotto forma di demo prodotto in casa e poche
pretese.


No more regrets \(non più rimpianti, credo sia questa la traduzione\)
parla di una persona che cambia il suo lavoro e cambia la vita, sua e
delle persone che gli stanno accanto. Lascia la via vecchia per la nuova
 e diventa panettiere della via porrettana. La via porrettana è la via
che da Ferrara porta sino a Pistoia passando da Bologna e, appunto,
Porretta.

<iframe width="100%" height="166" scrolling="no" frameborder="no" src="https://w.soundcloud.com/player/?url=http%3A%2F%2Fapi.soundcloud.com%2Ftracks%2F103469355"></iframe>

Quale forza permette a quest'uomo o donna di cambiare? Probabilmente
l'amore, sicuramente la consapevolezza che la proprietà è un furto e
che la vita non è eterna. Curiosamente, la voce narrante è quella del
macellaio arricchito Ugo Tognazzi in "La proprietà non è più un
furto", film di Elio Petri del 1973, che ritrae la nuova borghesia
rampante che di lì a poco avrebbe preso il potere in Italia. Anche per
questo carico oggi la canzone, come condanna definitiva di questa
classe sociale, arrampicatrice e sprezzante degli altri esseri umani,
che negli ultimi 40 anni ha messo in ginocchio il pianeta.


Nella canzone ci sono molti effetti per alleviare l'effetto "eco di
stanza chiusa" tipico dei brani fatti con un computer vecchio e un
microfono indegno. Presto l'Orchestra Rosichino registrerà i nuovi
pezzi, intanto ci ascoltiamo il timpano casereccio: questa canzone
sarà nei prossimi concerti\!
